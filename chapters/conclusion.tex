\begin{conclusion}
    Výsledkem této práce je obraz systému, který je vhodný pro rychlé nasazení herního serveru v cloudu.
    Vhodná volba základní distribuce umožnila vytvořit jednoduchý a snadno rozšiřitelný systém,
    který je vhodný i pro uživatele bez pokročilých znalostí vytváření serverů v cloudovém prostředí.

    Díky použité aplikaci pro správu herních serverů je možné podporovat velké množství populárních her.
    Vytvořené skripty se starají o jejich automatickou instalaci a počáteční nastavení, celý systém je tak
    možné provozovat v cloudu s minimální uživatelskou interakcí. Je možné jednoduše přidat podporu pro
    další herní servery bez nutnosti zásahu do systému pomocí externích skriptů.

    Systém automaticky po spuštění přenastaví administrátorské heslo a přístupové klíče, aby zamezil vstupu
    nepovolaných osob. Pro přístup k systému je využito výhradně zabezpečených protokolů.
    Tím je zajištěna bezpečnost proti základním typům útoků.

    Obraz v době psaní práce prochází procesem zveřejnění na serveru \mbox{TurnKey} Hub. Po dokončení procesu
    bude možné pomocí této webové aplikace jednoduše vytvářet instance tohoto systému v cloudovém prostředí.

    V případě dalšího vývoje je možné systém rozšířit o pokročilé sledování stavu herního serveru. Použitý správce LinuxGSM podporuje
    zobrazení základních vlastností serveru, další existující nástroje pak umožňují získat informace o serveru i z externího
    prostředí. Pro komerční použití by bylo vhodné doplnit systém o možnost podrobné uživatelské konfigurace herních serverů bez nutnosti SSH přístupu.
\end{conclusion}