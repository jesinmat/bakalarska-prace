\begin{conclusion}
    Výsledkem této práce je obraz systému, který je vhodný pro rychlé nasazení herního serveru v cloudu.
    Vhodná volba základní distribuce mi umožnila vytvořit jednoduchý a snadno rozšiřitelný systém,
    který je vhodný zejména pro uživatele bez pokročilých technických znalostí.

    Díky použité aplikaci pro správu herních serverů je možné používat systém pro velké množství populárních her.
    Vytvořené skripty se starají o jejich automatickou instalaci a počáteční nastavení, celý systém je tak
    možné provozovat v cloudu s minimální uživatelskou interakcí.

    Systém automaticky po spuštění přenastaví administrátorské heslo a přístupové klíče, aby zamezil vstupu
    nepovolaných osob. Pro stahování herních serverů využívá výhradně zabezpečených protokolů.
    Tím je zajištěna bezpečnost proti základním typům útoků.

    Obraz je zveřejněný na serveru TurnKey Hub, kde je také k dispozici návod k jeho použití v angličtině.
    Je možné jednoduše přidat podporu pro další herní servery bez nutnosti zásahu do systému pomocí externích skriptů.

    V případě dalšího vývoje je možné systém rozšířit o pokročilé sledování stavu herního serveru. Použitý LinuxGSM podporuje
    zobrazení základních vlastností serveru, další nástroje (např. GameDig) pak umožňují získat informace o serveru i z externího
    prostředí. Pro komerční použití by bylo vhodné doplnit systém o možnost podrobné uživatelské konfigurace bez nutnosti FTP přístupu.
\end{conclusion}