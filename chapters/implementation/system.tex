\subsection{Komponenta Systém}

Komponenta Systém je součástí obrazu systému a zajišťuje začlenění výběru instalace herního serveru do prvního spuštění.
Zavádí také službu pro provoz herního serveru, která se stará o jeho spuštění po restartu systému.

\subsubsection{Příprava systému}

Pro přípravu prostředí na instalaci herního serveru byl využit mechanismus \mintinline{shell}{inithooks}, který umožňuje
spustit libovolný skript při prvním spuštění systému.
Provoz aplikace s administrátorskými oprávněními představuje v případě jejího napadení hrozbu pro systém.
Z tohoto důvodu je pro provoz herního serveru vytvořen samostatný uživatelský účet. O vytvoření uživatele se stará skript,
který dále vytvoří potřebné složky pro instalaci herního serveru.

\subsubsection{Výběr herního serveru}

Po vytvoření uživatele a prvotním nastavení systému je nutné provést výběr herního serveru.
Pokud uživatel při vytváření instance systému zadal inicializační skript s potřebnými daty, vytvořený skript tato
data načte a podle proměnné \mintinline{shell}{GAME} zvolí herní server.

V případě interaktivního přístupu bez inicializačního skriptu dojde ke stažení repozitáře s Komponentou Herní server,
ze kterého je získán seznam aktuálně podporovaných her. Tento seznam tudíž není pevně daný v obrazu systému a je možné
přidávat podporu nových serverů bez nutnosti vytvoření nového obrazu.
Následně skript zobrazí okno výběru herního serveru pomocí knihovny \mintinline{shell}{pythondialog}, kterou využívá mechanismus
\mintinline{shell}{inithooks}. Z pohledu uživatele se tak jedná o graficky navazující, jednolitý systém. Příklad tohoho výběru
je možné vidět na obrázku \ref{fig:game-selection} v sekci Ukázky.

Pokud došlo ke spuštění systému bez interaktivního prostředí a uživatel nezadal inicializační skript, nástroj \mintinline{shell}{inithooks} vyplní
potřebná data náhodnými hodnotami. Po prvním přihlášení pomocí SSH dojde k automatickému spuštění interaktivní inicializace systému.
Uživatel může vybrat požadovaný herní server během této inicializace nebo později pomocí konfigurační konzole systému.

\subsubsection{Instalace herního serveru}

Instalace a konfigurace herního serveru je dále uskutečněna pomocí stažené Komponenty Herní server. Tento proces bude popsán v části věnované dané komponentě.

\subsubsection{Systémová služba}

Pro zajištění automatického běhu herního serveru po spuštění systému je zavedena systémová služba, která zajišťuje správné spouštění
a ukončování herního serveru.