\chapter{Cíl práce}

Hlavním cílem této práce je vytvořit obraz systému, který bude schopný provozovat herní servery v cloudovém prostředí.
Tento systém musí být jednoduchý na zprovoznění i úpravy. Bude tedy ideálním kandidátem pro uživatele se základní znalostí
nasazování serverů v cloudu, který nechce provozovat herní server na vlastní infrastruktuře.
Práce se zaměří na herní servery pro menší množství hráčů (přibližně do 50), které obecně vyžadují méně systémových prostředků a nastavení
a proces jejich vytváření je tak jednoduše automatizovatelný.

V první části práce je tedy nutné analyzovat dostupné možnosti a najít výhody a nevýhody daných řešení. Dále je potřeba vybrat
vhodný operační systém, který splňuje dané požadavky. V dalším kroku budou porovnány různé možnosti provozu herních serverů
na daném systému a jejich automatizace.

V praktické části bude implementována součást pro automatickou instalaci herních serverů a jejich provoz. Jelikož je kladen důraz
na jednoduchost provozu, bude tento program pracovat s minimální interakcí uživatele, případně plně automaticky.
Tato součást také musí být schopna spouštět a zastavovat herní server, bude-li to nutné.

Jelikož se bude po nasazení jednat o veřejně dostupný systém, je zde důležitým prvkem jeho bezpečnost. Budou tedy vyhodnoceny možnosti
jeho zabezpečení, zahrnující například vzdálený přístup.